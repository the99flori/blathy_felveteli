Központi írásbeli felvételi - Vizsgabehívó és tájékoztató

Jelen levél egy általános tájékoztató a felvételizők részére, a személyre szabott (vizsgaterem számát, benyújtott kérelem alapján engedélyezett kedvezményeket, stb. tartalmazó) személyre szabott vizsgaértesítőt elérhetik az iskola honlapján (https://felveteli.blathy.info). Az értesítő megtekintéséhez az oktatási azonosító számot (7-el kezdődő 11 jegyű szám) és a születési dátumot (ÉÉÉÉ. HH. NN. formátumban, pl.: 2006. 02. 03.) kell megadni.

Értesítem, hogy Önök jelentkeztek a központi középiskolai (9. évfolyamra) írásbeli felvételi vizsgára magyar nyelv és matematika tantárgyakból.

A központi írásbeli felvételi vizsga dátuma: 2022. január 22. szombat. Kérjük, hogy a felvételi napján az iskola épületébe csak a felvételizők lépjenek be! A kísérők a felvételizőket csak az iskola bejáratáig (porta) kísérjék.

A központi írásbeli felvételire a BMSZC Bláthy-ba jelentkezett felvételiző a megadott napon legkésőbb 9:30-ig érkezzen be az iskolánkba 1032 Budapest, Bécsi út 134. és a következőket hozza magával:
személyazonosság megállapítására alkalmas fényképes igazolvány
2 db kék golyóstoll
ceruza
körző
radír
vonalzó
szögmérő
A vizsga időpontja:
Magyar nyelv 10:00
Matematika 11:00
Benyújtott SNI, BTMN kedvezmény kérelemre a rendelkezésre álló idő meghosszabbodhat, és ezért a matematika írásbeli kezdete módosulhat. A kérelmet benyújtók erről az elektronikus rendszeren keresztül tölthetik le a határozatot.
A rajzok készítésén kívül minden írásbeli munkát kék tollal kell végezni!

A magyar nyelvi feladatlapok kitöltéséhez segédeszköz nem használható.
A matematika feladatlapok kitöltéséhez a fent felsorolt rajzeszközökön kívül egyéb segédeszköz nem használható.

A különleges helyzetű (SNI, BTMN) tanulók által használható segédeszközök köre igazgatói határozat alapján a fentieknél bővebb lehet. Az esetleges szülői kérelmen és szakértői véleményen alapuló kedvezményekről az elektronikus rendszeren keresztül tölthetik le a határozatot.

Az egyéni terembeosztásról a felvételi napján az iskola aulájában kifüggesztett hirdetésről vagy a honlapon keresztül elérhető személyre szabott értesítőből tájékozódhatnak.

A kiértékelt írásbeli dolgozatokat 2022. január 28-án 8:00-16:00-ig lehet megtekinteni az iskolában. A szülők és gondviselők az iskola épületébe az iskola hatályos eljárásrendje ("Eljárásrend az oktatás megszervezésére egészségügyi válsághelyzet és járványügyi készültség, valamint veszélyhelyzet esetére (V 4.2)") alapján csak a megfelelő védettségi igazolás felmutatásával léphetnek be. A megtekintés helyszíne az első emeleten található színházterem. A dolgozatokról elektronikus másolatot (fénykép) készíthet a felvételiző vagy szülő. A dolgozat javításával kapcsolatban írásbeli észrevétel tehető (kizárólag a hivatalos javítási értékelési útmutatótól való eltérés esetén) 2022. január 31-én 16:00-ig. Az észrevétel benyújtására nyitva álló határidő elmulasztása esetén egy napon belül lehet igazolási kérelmet benyújtani. Az igazolási kérelem benyújtási határideje jogvesztő.

A központi írásbeli vizsga eredményéről a részletes és hiteles értékelő lapot a felvételit szervező középiskolában a megtekintés időpontjában vagy 2022. január 31-én 8 és 14.30 között veheti át a felvételiző vagy a szülő, akadályoztatás esetén a kéttanús, írásos meghatalmazással rendelkező megbízott. Az írásbeli észrevételt benyújtó felvételizőknek (szülőknek) 2022. február 7-ig adjuk át az értékelő lapot.

A központi felvételi vizsgához minden vizsgázónak sok sikert kívánok!

Üdvözlettel:


Madarász Péter
igazgató

Budapesti Műszaki Szakképzési Centrum
Bláthy Ottó Titusz Informatikai Technikum
OM: 203058 | Feladatellátási hely kódja: 002 | Intézménykód: 051401 | Technikai azonosító: 520408
tel: +36701980039
e-mail:madarasz.peter@blathy.info
